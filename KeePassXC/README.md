## نرم افزار مدیریت پسورد KeePassXC
**چرا باید از نرم افزار های مدیریت پسورد استفاده کنیم؟**
- اولین مشکلی که معمولا پیش میاد در کار با سرویس های مختلف اینه که پسورد ها رو چطور مدیریت کنیم؟ اولین و اشتباه ترین راه اینه که پسورد های یکسانی داشته باشیم برای همه جا، اتفاق بدی که میفته اینه که اگر یکی از سرویس هایی که ازش استفاده میکنیم از پسورد ما درست مراقبت نکنه، امنیت بقیه اکانت هامون هم به خطر میفته، بخصوص توی سرویس های داخلی این موضوع خیلی میتونه مهم بشه.

- مشکل بعدی فراموش کردن پسورد هست، بخصوص اگر بخوایم پسورد های متفاوت و امن تری داشته باشیم که از کارکتر و حروف کوچیک و بزرگ و... هم استفاده شد کنیم، و هر چقدر تعداد سرویس هایی که استفاده میکنیم بیشتر بشه، مشکل بزرگتر میشه.

- تا الان راجب پسورد صحبت شد، ولی موضوع مهم بعدی کلید خصوصی کیف پول های کریپتو هست، یا کلمات بازیابی اون ها که عملا نمیشه حفظ کردشون و نوشتن و نگهداری فیزیکی هم خطرات خاص خودش رو داره.

- با استفاده از این نرم افزار (یا نرم افزار های مشابه) میتونید همه اطلاعات حساسی که دارین رو یک جا نگهداری کنین و فقط یک رمز رو به خاطر بسپارین، و با اون رمز به بقیه رمز هایی که دارین دسترسی داشته باشین.

##  راه اندازی

به آدرس زیر برین و فایل نرم افزار متناسب با سیستم عامل خودتون رو دانلود و نصب کنین

[https://keepassxc.org/download/](https://keepassxc.org/download/)

بعد از نصب ازتون میخواد که یک دیتابیس بسازین و یک پسورد براش انتخاب کنین، یادتون باشه که این پسورد بی نهایت مهمه و نباید هیچ کسی بدونه اش یا بتونه حدس بزنه چی گذاشتین، و در عین حال خودتون هم نیاید یادتون بره، راه دیگه ای هم هست که بهتون یک فایل بده که کلید دسترسی به این اطلاعات باشه که خودش نیاز به نگهداری بیشتر داره.

بقیه مراحل کار رو میتونین از توضیحات کامل به همراه عکس از سایت نرم افزار به آدرس زیر دنبال کنید، خیلی کامل توضیح داده شده.

[https://keepassxc.org/docs/KeePassXC_GettingStarted.html]( https://keepassxc.org/docs/KeePassXC_GettingStarted.html)

## ملاحظات

- در نظر داشته باشین که فایل دیتابیس اگر پاک بشه همه چیز رفته، اما میشه با خیال راحت هر کجا که دوست دارین نگهداری کنین ازش و اطلاعاتش غیر قابل دسترسی هست برای کسی که فایل رو داره، میشه توی سرویس های ابری آپلودش کرد مثل ایمیل ها و ... یا تلگرام، یا برای اطرافیان و دوستان ارسال کردش تا برای مواقعی که لازم شد بتونین دوباره ازشون بگیرین.

- حالا که لازم نیست پسورد ها رو حفظ کنید میتونین از داخل خود نرم افزار پسورد های رندوم و که امنیت بیشتری دارن رو تولید کنین و استفاده کنین.

- این نرم افزار قابلیت وصل شدن به مرورگر رو هم داره که دیگه لازم نباشه رمز‌ها رو توی مرورگرها ذخیره کنیم.

- قطعا نرم افزار های دیگه ای هم وجود دارن که ممکنه برای شما مناسب باشه پس سرچ کنین و چیزی که لازم دارین رو پیدا کنین.


## گزارش مشکل

در صورتی که مشکل امنیتی توی این سایت یا روشی که توضیح داده شده متوجه شدین و یا پیشنهاد یا نظری داشتین، ممنون میشم بهم اطلاع بدین

راه های ارتباطی:

Mail: [milkMan_milkMan@protonmail.com](mailto:milkMan_milkMan@protonmail.com) 

telegram channel: [@milkMan_notes](https://t.me/milkMan_notes)


